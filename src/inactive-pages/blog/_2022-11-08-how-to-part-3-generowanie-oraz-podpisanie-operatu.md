---
templateKey: blog-post
image: /img/projekt-bez-tytułu.png
title: "Poradnik - część III : Generowanie oraz podpisywanie operatu"
date: 2022-11-08T12:20:50.242Z
description: >-
  Trzeci artykuł z serii "Poradnik" dotyczy tworzenia operatu oraz podpisu
  elektronicznego. 

  Są dwa sposoby tworzenia operatów: po opłaconym zleceniu przez klienta oraz bez zlecenia.

  Podpis elektroniczny umożliwia podpisania operatu przez rzeczoznawcę.  
featuredpost: true
featuredimage: /img/generowanie-operatu.png
---
# 1. Tworzenie operatu po opłaconym zleceniu.

Pierwszy sposób jest związany bezpośrednio ze zleceniem z giełdy zleceń. Jeżeli klient, na którego zlecenie odpowiedziałeś, zaakceptuje oraz opłaci zlecenie, w rozwinięciu zlecenia pojawi się możliwość stworzenia operatu. 

![](/img/market_expanded_row_paid.png)

W tym miejscu możesz skorzystać z naszego generatora lub wgrać swój plik pdf. Po podpisaniu operatu możesz go wysłać bezpośrednio na maila zleceniodawcy.

## 2.Tworzenie operatu bez zlecenia.

Może się jednak zdarzyć tak, że będziesz miał do wykonania wycenę nieruchomości dla klienta spoza naszej platformy. Wtedy masz  możliwość stworzenia operatu bezpośrednio ze swojego konta. 

Na pasku bocznym wybierz opcje "OPERATY." 

Następnie widoku wybierz "TWORZENIE OPERATU," który rozwija formularz tworzenia operatu. Do uzupełnienia są 2 pola: tytuł i rodzaj operatu. Formularz zatwierdź przyciskiem STWÓRZ OPERAT.

![](/img/sidebar_operator_operats.png)

![](/img/operats_create_operat.png)

![](https://aoperat.pl/img/operats_create_operat_expanded.png)

Po stworzeniu operatu rzeczoznawca ma dwie możliwości,a mianowicie skorzystać z generatora operatów dostępnego na platformie AOperat, który na podstawie podanych przez Ciebie informacji wygeneruje gotowy dokument,  lub wgrać pdf z gotowym operatem przygotowanym poza platformą AOperat. 

### Generowanie operatu za pomocą platformy

Do skorzystania z naszego generatora operatów służy przycisk POKAŻ WNIOSEK. Przechodzi on do strony formularza, gdzie można uzupełnić dane potrzebne do wygenerowania operatu.

![](https://aoperat.pl/img/operats_expanded_after_creation_show_form.png)

Formularz zawiera 3 sekcje DANE OPISOWE, PLIKI CSV i ZDJĘCIA oraz przycisk GENERUJ. Jeśli dane nie są uzupełnione przycisk GENERUJ jest wyłączony a obok niego pojawia się pytajnik. Po najechaniu na ikonkę pytajnika wyświetla się informacja o tym, które z sekcji nie są jeszcze uzupełnione. Pozostałe przyciski rozwijają poszczególne sekcje.

![](/img/projekt-bez-tytułu-1-.png)

##### **D﻿ane opisowe**

Sekcja dane opisowe zawiera informacje o autorze, dane adresowe nieruchomości, dane o sąsiedztwie, istotne daty (np. data wizji lokalnej), dane dotyczące księgi wieczystej i księgi wieczystej gruntowej oraz opis lokalu. Do rozwijania każdej podsekcji służy odpowiedni przycisk. Po uzupełnieniu tej sekcji należy wcisnąć przycisk ZAPISZ DANE OSOBOWE, żeby zatwierdzić zmiany.

![](https://aoperat.pl/img/generate_operat_form_data.png)

##### **PLIKI CSV**

Zawiera dane transakcyjne. Dane transakcyjne można wprowadzać ręcznie linia po linii lub zaimportować je z odpowiednio przygotowanego pliku csv. Import cen z pliku jest bardzo prosty. Kliknij przycisk WYBIERZ PLIK, aby otworzyć okno do wybierania plików. Po wysłaniu pliku kliknij przycisk IMPORTUJ. Po krótkiej chwili ceny transakcyjne powinny pojawić się na ekranie. Zaimportowane dane nie są jeszcze zapisane w systemie. Jeśli chcesz je zapisać kliknij przycisk WYŚLIJ DANE.

![](https://aoperat.pl/img/generate_operat_form_csv.png)

Ceny można też uzupełniać linia po linii bez importu z pliku klikając przycisk DODAJ LINIĘ i uzupełniając dane. Po kliknięciu na dowolną komórkę danych masz możliwość jej edycji. W tym wypadku również konieczne jest zapisanie zmian przyciskiem WYŚLIJ DANE.

![](https://aoperat.pl/img/generate_operat_form_csv_edit_line.png)

##### **Z﻿djęcia**

Wymagane są zdjęcia budynku, okolicy, granic działki, lokalu i parkingu. Podobnie jak wcześniej każda z podsekcji jest rozwijalna. Kliknij przycisk zawierający nazwę podsekcji np. ZDJĘCIA BUDYNKU. Upuść pliki na wskazane pole lub kliknij na nie, żeby otworzyć okno do wybierania plików. Po dodaniu wszystkich zdjęć w tej podsekcji kliknij przycisk WYŚLIJ ZDJĘCIA BUDYNKU.

![](https://aoperat.pl/img/generate_operat_form_images.png)

Po uzupełnieniu i zapisaniu wszystkich sekcji powinna pojawić się możliwość kliknięcia na przycisk GENERUJ. Kliknij przycisk GENERUJ i poczekaj aż operat zostanie wygenerowany. Jeśli generowanie operatu powiodło się to w widoku OPERATY, po kliknięciu na operat w rozwiniętym menu powinny odblokować się opcje POBIERZ, PODPISZ i WGRAJ PODPISANY OPERAT.

### Wgrywanie gotowego operatu

Wgrywanie operatu spoza platformy jest bardzo proste, przycisk WGRAJ OPERAT otwiera okienko, które pozwala na przeglądanie plików znajdujących się na dysku. Wybierz plik z gotowym operatem. Po zatwierdzeniu pliku zostanie on automatycznie przesłany na platformę AOperat i będzie gotowy do podpisania.

![](https://aoperat.pl/img/operats_expanded_after_creation_upload.png)

# 3. Podpisywanie operatu

Wszystkie operaty są dostarczane do klienta w formie elektronicznej(plik pdf), więc wymagane jest podpisanie operatu podpisem elektronicznym, który zastępuje tradycyjny podpis ręczny. Taka opcja jest nie tylko wygodna bo nie wymaga spotkania z klientem w celu odebrania wersji papierowej dokumentu ale też bardziej ekologiczna bo nie zużywa się ani papieru ani tuszu do drukarki. . 

Operat możesz podpisać za pomocą generowanego przez nas certyfikatu, profilem zaufanym lub pobrać niepodpisany operat, podpisać go poza naszą platformą i wysłać podpisany operat na naszą platformę. Wszystkie te opcje dostępne są w widoku OPERATY po kliknięciu na operat w rozwiniętym menu jeśli operat został poprawnie wygenerowany lub wgrany na platformę.

![](https://aoperat.pl/img/operats_operat_after_generation.png)

![](https://aoperat.pl/img/operats_sign_own_certificate.png)