---
templateKey: blog-post
image: /img/samouczek.png
title: Samouczek klienta
date: 2022-11-09T11:44:14.907Z
description: >-
  Platforma AOperat służy do szybkiego i wygodnego tworzenia operatów
  szacunkowych nieruchomości.

  Będąc klientem masz możliwość zlecenia stworzenia operatu szacunkowego. Rzeczoznawcy zainteresowani wykonaniem usługi złożą swoje oferty. To podejście pozwala na znalezienie najlepszej oferty spełniającej Twoje oczekiwania. Pokażemy jak to wygląda w praktyce
featuredpost: true
featuredimage: /img/samouczek-1.png
tags:
  - aoperat
  - klient
  - samouczek
---
### Jak przebiega proces realizacji zlecenia?

Każdy rzeczoznawca korzystający z platformy ma możliwość złożenia oferty wykonania operatu, podając cenę i czas potrzebny na wykonanie zlecenia, umieszczonego na giełdzie zleceń przez klienta. Klient wybiera odpowiadającą mu ofertę i dokonuje płatności. Po jej zaksięgowaniu, rzeczoznawca przystępuje do realizacji zlecenia. Gotowy operat w formie pliku pdf, podpisany cyfrowo certyfikatem rzeczoznawcy, zostaje przesłany do klienta drogą mailową.

### Co możesz zyskać korzystając z naszej platformy?

Korzystanie z giełdy zleceń oszczędzi Twój czas, który musiałbyś poświęcić na szukanie rzeczoznawcy. Będziesz mieć możliwość przebierania w ofertach, które przysyłać Ci będą eksperci z całej Polski. To, nie tylko przyspieszy znalezienie rzeczoznawcy chętnego wykonać operat, ale zwiększy szansę realizacji zlecenia po atrakcyjnej cenie.

### Jak korzystać z giełdy zleceń?

Zarejestruj i zaloguj się do platformy AOperat. W menu bocznym, znajdującym się po lewej stronie ekranu, wybierz pozycję GIEŁDA ZLECEŃ. Ponieważ jesteś nowym użytkownikiem, Twoja giełda zleceń będzie pusta. Klienci widzą tylko swoje zlecenia.

![](/img/sidebar_client_market.png)

![](/img/market_client.png)

Aby stworzyć zlecenie - kliknij przycisk NOWE ZLECENIE. W formularzu należy sporządzić opis zlecenia i wprowadzić następujące dane: tytuł, kod pocztowy, adres, przedmiot wyceny (np. działka rolna), zakres wyceny (np. na potrzeby sprzedaży), nr księgi wieczystej oraz identyfikator (np. numer nieruchomości). Możesz także zażądać, by rzeczoznawca wykonujący operat był wpisany do bazy rzeczoznawców Związku Banków Polskich i/lub skorzystał z generatora operatów platformy AOperat.

![](/img/market_client_create_order.png)

![](/img/market_client_create_order_expanded.png)

Zatwierdź wypełniony formularz przyciskiem DODAJ. Po chwili - Twoje zlecenie powinno pojawić się na giełdzie. Nie ma możliwości edycji zlecenia, jeśli są w nim jakieś błędy - usuń je i stwórz nowe zlecenie.

![](/img/market_client_create_order_expanded_confirm.png)

Po kliknięciu na zlecenie, powinny pokazać się dodatkowe opcje takie jak DANE ZLECENIA, WYSŁANE OFERTY i USUŃ ZLECENIE. 

![](/img/market_client_expanded_row.png)

Przycisk DANE ZLECENIA pokazuje dane wprowadzone przez Ciebie wcześniej w formularzu.

![](/img/market_client_expanded_row_order_data.png)

W widoku WYSŁANE OFERTY możesz sprawdzić oferty, które wysłali Ci rzeczoznawcy. Każda oferta składa się z opisu oferty, ceny za jaką rzeczoznawca podejmie się zrobienia operatu oraz przewidywany termin wykonania zlecenia, jeżeli w dniu zlecenia rzeczoznawca będzie mógł dokonać oględzin nieruchomości.

![](/img/market_client_expanded_row_offers.png)

Aby ułatwić Ci podjęcie decyzji wprowadziliśmy system oceny. Po odebraniu operatu, klient ma możliwość przyznania oceny rzeczoznawcy. Jeśli rzeczoznawca wykonał zlecenia na naszej platformie i został oceniony to przy ofercie zlecenia zostanie pokazana średnia ocen.

![](/img/market_client_expanded_row_offers_rating.png)

W podjęciu decyzji pomoże Ci zapoznanie się z profilem rzeczoznawcy. Znajdziesz tam informacje takie jak dyplom, przebyte szkolenia, dane kontaktowe, opinie zleceniodawców, ilość wykonanych operatów. Dowiesz się też czy rzeczoznawca jest zapisany do listy rzeczoznawców ZBP (Związek Banków Polskich). Aby przejść do profilu rzeczoznawcy kliknij przycisk PROFIL RZECZOZNAWCY przy ofercie, która Cię interesuje. 

![](/img/market_client_expanded_row_offers_profile.png)

Jeśli zdecydowałeś się skorzystać z oferty kliknij przycisk AKCEPTUJ.

![](/img/market_client_expanded_row_offers_accept.png)

![](/img/market_client_expanded_row_offers_reserved.png)

Jeśli zlecenie nie jest jeszcze opłacone możesz zrezygnować z zaakceptowanej oferty przyciskiem REZYGNUJ i zaakceptować inną ofertę.

![](/img/market_client_expanded_row_offers_resign.png)

Teraz pozostaje już tylko opłacić zlecenie. Aby to zrobić kliknij przycisk ZAPŁAĆ, który przekieruję Cię na stronę operatora płatności internetowych. 

![](/img/market_client_expanded_row_offers_pay.png)

Po zaksięgowaniu płatności status zlecenia zmieni się na zapłacone i rzeczoznawca przejdzie do realizacji zlecenia.

![](/img/market_client_expanded_row_paid.png)

Po realizacji zlecenia jego status zmieni się na "Podpisany" co oznacza, że rzeczoznawca przygotował operat podpisany cyfrowo.

![](/img/market_client_expanded_row_signed.png)

Operat został wysłany na Twoją skrzynkę mailową. Masz możliwość podzielenia się opinią o realizacji zlecenia, która będzie później widoczna w profilu rzeczoznawcy.

![](/img/market_client_expanded_row_review.png)

### Dziękujemy za zapoznanie się z samouczkiem!

#### Pozdrawiamy,

#### Zespół AOperat